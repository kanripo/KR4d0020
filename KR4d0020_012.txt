# -*- mode: mandoku-view; -*-
#+TITLE: 元憲集
#+DATE: 2015-08-24 23:50:27.640045
#+PROPERTY: ID KR4d0020
#+PROPERTY: BASEEDITION WYG    
#+PROPERTY: JUAN 卷十二
<pb:KR4d0020_WYG_012-1a>¶
欽定四庫全書¶
　元憲集巻十二¶
　　　　　　　　　　　　宋　宋庠　撰¶
　七言律詩¶
　　去秋九日置酒今秋復喜兹㑹詩呈通判比部並¶
　　諸幕府¶
城上凌氛百尺臺晚秋重喜宴楼開汎樽露菊疑相識¶
吹㡌霜風是再求寳瑟丁寕催客飲丹萸爛漫辟誰災¶
<pb:KR4d0020_WYG_012-1b>¶
莫驚銀燭先為具天際殘陽喚不囘¶
　　孤坐北齋因懐出處之難偶成感詠¶
白頭榮路念何之出處空驚未得宜劉放老于宮裏樹¶
荘生愁煞廟中犧嵩巖桂塢堪休影潁曲芝&KR0768;好療饑¶
但願天心從爾欲敢言歸赴赤松期¶
　　謀退¶
家家臯稷㑹亨辰老醜無謀念孰親自樂一麾稱外守¶
恥将三物詛讒人灌園路側蒼烟暁洗耳灘長碧溜春¶
<pb:KR4d0020_WYG_012-2a>¶
此地敢言逃楚相他年終擬作堯民¶
　　赴鄭出國門經西苑池上¶
十里商中抱帝畿苑煙宮霧共霏㣲長楊獵近寒熊吼¶
太液歌餘瑞鵠飛碧護斗城天倚蓋光銜&KR0363;島日舒圍¶
楼船法從年年盛借問孤臣何嵗歸¶
　　府齋嵗晏節物感人輙成拙詩二篇上寄昭文相¶
　　公樞密太尉雖俚調無取亦盍各斐然之義也¶
暁拂青銅感嵗華蕭蕭華髪強扶冠病憎蛇影能為怪¶
<pb:KR4d0020_WYG_012-2b>¶
老愛松心不受寒世務焦頭機已息主恩淪髓報應難¶
鏌鋣自躍非吾意且作洪鑪舊物㸔¶
處世何嘗盡值才虛名高位自驚猜千重浪裏随流出¶
百尺竿頭試險囘衰&KR0066;不徒欺暁雪孤心兼欲伴寒灰¶
嵩陽潁曲風煙接已仗歸雲作隠媒¶
　　後池春水初滿¶
水從雲表濟祠來春凍初消舊堰開岸側淺黄先映桞¶
石邉新緑便成苔就深整頓呉歈漿因曲安排洛禊杯¶
<pb:KR4d0020_WYG_012-3a>¶
莫道使君無野興把竿常到月中囘¶
　　池上雨過¶
蕭蕭殘雨過横塘翠幕生波入座凉淡日映雲微透腳¶
暖風翻葉更成光牆頭早杏青丸小水面新蒲紺尾長¶
魚鳥沈浮齋吏散恍驚身世在濠梁¶
　　因覽鏡照見衰年狀貌有感¶
柫檻清晨念老餘只堪邱壑便懸車暗圍廓落頻移眼¶
坐況蒼華不滿梳綟綬轉慙龜鈕印土膏空負鶴頭鋤¶
<pb:KR4d0020_WYG_012-3b>¶
人生出處真難決羡殺賢哉漢二疏¶
　　郎中胡君出守三衢特枉長韻一篇曲叙故人之¶
　　契且有嘉命别督餞章牽課所成老拙多愧聊以¶
　　奉揚高節爾¶
南宮仙客欲歸休更領銅符越絶州(君乆欲歸休/&KR0862;不辭小郡)郎位¶
雖嗟三不遇友聲偏喜兩相求(僕與君最/為故舊)朝端引籍辭¶
羣鷺天外忘機信白鷗行矣松喬君自愛虚名官職壓¶
人頭¶
<pb:KR4d0020_WYG_012-4a>¶
　　落花¶
一夜春風拂苑墻歸來何處剰凄凉漢臯佩冷臨江失¶
金谷楼危到地香涙臉補痕勞獺髓舞臺收影費鸞腸¶
南朝樂府休賡曲桃葉桃根盡可傷¶
　　春晦¶
暁雨廉纎僅壓塵落花長草小平津十千酒美空留客¶
九十春歸不戀人有恨剛腸随指繞無情華髪撲頭新¶
憑誰與射踆烏翼免向西嵫送日輪¶
<pb:KR4d0020_WYG_012-4b>¶
　　恩忝西掖垣¶
賢路塵消篋謗殘蕭蕭衰鬢得生還乆叨鴟尾三重閣¶
(予在天章/三周嵗)卻趂蛾眉五日班傷翼再來仍繞樹行雲何¶
處不思山坐揮拙筆無文甚正被中郎&KR0015;拙艱¶
　　新晴¶
清明初過雨初收春意重因霽景畱風定草煙還壓野¶
雲開山色始歸楼邙隂高樹藏低嶺河曲新波沒故洲¶
㸃檢叢花猶半在應須秉燭為君游¶
<pb:KR4d0020_WYG_012-5a>¶
　　清明日東歸舟次滯雨¶
月弦離畢破芳辰舟子招招&KR0190;問津壓岸晚隂雲著野¶
蘸渠春色桞随人煙疇雊雉逢誰歎風磧驚鷗莫我親¶
賜告有程歸棹急赧然歸水愧游鱗¶
　　都官謝員外今年春榜舟奉使予餞别于東亭孟¶
　　夏之初不幸卒于中道其孤迎喪還都予又出弔¶
　　于餞所俯仰陳迹因為詩以寄哀¶
溝水新傷掺&KR0209;人何言便作死生分地中玉樹無相見¶
<pb:KR4d0020_WYG_012-5b>¶
琴上牙絃忍再聞幾日離觴成漬酒平時芳札代遺文¶
東亭哭罷愁囘首落照銘旌隔野氛¶
　　四月昌州奏聖祖殿下生芝草一本四莖及面有¶
　　紅光如悦懌之狀¶
昌元逺地凝和氣聖祖仙宮發帝祺穆穆晬容分喜色¶
煌煌寳座秀華芝巳彰日監靈心顯更表晨敷恊氣滋¶
元后欽崇膺瑞命殊庭薦號答繁禧¶
　　寄延州經畧龎龍圖¶
<pb:KR4d0020_WYG_012-6a>¶
驛騎傳書拂塞塵開緘長跪墨猶新霜餘且喜青松在¶
火盡誰矜白璧真嵇阮交遊思舊隠臯䕫功業記名臣¶
年來更嗜無生學&KR0015;殺關西仗鉞人¶
　　清明¶
前旬風雨逼清明桞色天高雪絮輕冷落介推藏火月¶
寂寥潘令種花城軍中蹋鞠人穿域門外吹箎客詫&KR0307;¶
今日太官還直具多年私邸隔朝纓(故事每嵗寒食皆/錫宴于宰臣私第)¶
　　和呉侍郎謝余洎諸朝客見過亭沼¶
<pb:KR4d0020_WYG_012-6b>¶
碧瓦新堂壓素波主人歡意駐鳴珂風清共覺煩襟快¶
觴急都忘醉弁俄江葦有情侵岸出野鷗無事掠船過¶
西橋墨妙須珍䕶皇祐高秋勝永和(是日太常呉丞題/諸公名于西璧)¶
　　胥集賢復舊官¶
鸞鵲驚飛詔檢開唐家僊殿育英才毫端誤墨讒蠅盡¶
塞上求羣故馬來咄咄書空徒有意冥冥避弋本無猜¶
孤生舊辱知人舉一夕聞風釋九回¶
　　從獵晚歸馬上黙成奉呈承旨端明王學士¶
<pb:KR4d0020_WYG_012-7a>¶
天子乗冬校獵囘鈎陳平野轉瑶魁萬蹄未暮先追日¶
疊鼓非春已作雷得㑺風毛随禁仗犒勤霞液出仙杯¶
詞臣定有長楊賦翰墨能銷幾許才(長楊有翰林/墨卿之問)¶
　　次韻和度支蘇員外覆考進士文巻鎖宿景福殿¶
秘邃嚴廬斗極傍(此殿最/近禁中)知君此夕較連章天移宿幕¶
鄰堯屋霞灎仙杯雜嵰霜(供帳賜樽之/盛不與常等)坐覺銅籖随漏¶
箭卧驚銀漢入宮牆精心百汰知無倦千牘皆供夜石¶
量¶
<pb:KR4d0020_WYG_012-7b>¶
　　屯田任君&KR0190;以歌詩授余感嘆不足因成答贈¶
綠髪仙郎藻思新就中詩語更通神清襟逗興初無滓¶
綵筆呈華别有春顧我風期情背俗感君官職命欺人¶
湯湯聴盡流波曲終愧衰聾賞未真¶
　　永興端明王左丞寄示見訓長句因為後答¶
西風書驛到河津且喜開筩麗句新安石風流高映世¶
君房言語妙驚人公懐逺畧須經國我愧華顛未乞身¶
惟有論交方寸地嵗寒留得比松筠¶
<pb:KR4d0020_WYG_012-8a>¶
　　答子京¶
一辭雲陛五周年瑣闥銷符寵再遷時譽敢希呉陸俊¶
歸心偏識漢疏賢蝸頭狼籍爭鋒地鴻影徘徊避弋天¶
命駕不須頻見約潁濱嵩麓有私田¶
　　閏十二月望日立春禁中作¶
閏厯先春破臘寒綵花金勝寵千官水從太液池邊動¶
桞向靈和殿裏看瑞氣因風生禁仗暖暉依日上仙盤¶
須知聖運随生殖萬國年年共此歡¶
<pb:KR4d0020_WYG_012-8b>¶
　　立春日置酒郡齋因追感三為郡六迎春矣呈坐¶
　　客¶
閏章餘厯氣先回臘尾新陽已暗催三改使符驚嵗徃¶
六傾賓酒駕春來枝頭翦綵仙葩折勝裏宜年寳字開¶
更聴羙人金&KR0513;曲從兹爭合捨尊罍¶
　　晚春出郭游北山佛寺¶
幽刹㝷春傍翠微遊人誰解惜芳菲隂晴野日不常見¶
紅白路花相雜飛一世功名催俊傑千金歌舞屬輕肥¶
<pb:KR4d0020_WYG_012-9a>¶
左遷病守真無用試學山公倒載歸¶
　　淳之九兄以僕承乏制曹幸聫局事向當成績猥¶
　　辱裁篇謹抒拙詩以謝來貺¶
漢家挈令賴諸公末至緣何玷選中馬尾不知書畫誤¶
鳥聲偏樂友心同忘憂日接三杯善軋思時分一溉功¶
敢向明廷邀異賞從來儒術比司空¶
　　新年謝故人惠建茗¶
春筥收英得幾叢小團珍串刻閩工甘踰寳屑非關露¶
<pb:KR4d0020_WYG_012-9b>¶
快入煩襟不為風左䥶沸香殊有韻越瓷涵緑更疑空¶
從來酪茗嘲傖鬼莫枉奴名立異同¶
　　陳勤之兄弟同登秀科俱宰江東大邑¶
上林春色老朱櫻誰見聫科紀佛名睢苑妍辭俱右席¶
太丘遺業肯慙卿歌離坐寫塤箎恨邑政行聞魯衛聲¶
使橐盡堪傳尺素䨇函同慰一揺旌¶
　　宗人緘見過(與予同年擢第/時緘坐法失官)¶
慈恩題墨七彫年霰雪相從倦客天男子詣曹羞㑹課¶
<pb:KR4d0020_WYG_012-10a>¶
秃翁無版欲歸田爻占後笑餘艱象書入窮愁有剰篇¶
聞道漢家求失職(時郊祀大恩/昭洗痕玷)可能梁甲信灰然¶
　　閠三月再到西湖花卉已過春餘夏早景物亦佳¶
　　因復留連日夕忘返¶
再來湖上已春殘物物随時亦强歡紫葉抽荷疑弄槖¶
翠皮包竹好裁冠驚襓野鶩移沙渚貪餌鮮鱗薦客盤¶
盡日臨流忘吏事須知名世六條寛¶
　　重展西湖二首¶
<pb:KR4d0020_WYG_012-10b>¶
緑鴨東陂已可憐更因雲竇注西田鑿開魚鳥忘情地¶
展盡江河極目天向夕舊灘都浸月過寒新樹便留煙¶
使君直欲稱漁叟願賜閒州不計年¶
西北雲波逗異津兩陂相合到城闉橋連㫁岸纔通舫¶
路轉新洲不&KR0191;塵倒影剰容霞底日暖光平展鑑中春¶
摧頽病守時無用堪與鷗鷴作主人¶
　　次韻和次道學士獻贈留臺呉侍郎洛水泛舟之¶
　　作¶
<pb:KR4d0020_WYG_012-11a>¶
歳晚風清洛霧開有人沿泝避囂埃莊談解辯觀濠樂¶
潘興能添作賦才(公于舟中作泛洛賦/一篇實當世名筆)蘭菊分洲爭向¶
背鳧鷖随棹罷驚猜留都吏役雖羇鞅亦欲抽身更一¶
陪¶
　　夜爐¶
風牕夜永燭飄煤坐擁空爐煖凍杯束縕未求曹相火¶
㝠心將冷子綦灰禅林隠竈徒驚俗曲突徙薪枉備災¶
餘燼欲銷微霰集燎薰援錦憶平臺¶
<pb:KR4d0020_WYG_012-11b>¶
　　後園新水初滿坐高明臺逺眺¶
濟渠凍觧逗奫淪花桞兼催近郭春城外天形低合野¶
水邉楼影倒傾人趂晴魚意雙游樂助閙禽聲百種新¶
老倚芳樽從外誚且将吟嘯代經綸¶
　　送貴溪尉周懿文¶
津亭理櫂拂朝霞試補東溪縣道賖旅突倦供樵客桂¶
官符貪及戌時𤓰蟾生海岸空弦濕天倚山城一蓋斜¶
歳晚私書無憚&KR0190;輕郵不禁嶺頭花¶
<pb:KR4d0020_WYG_012-12a>¶
　　送虞部楊員外出牧池州¶
郎署新聞一進階漢家臨遣重州臺人持澤節龍形出¶
路建風旟隼翼開千頃江禾年有瑞萬盆呉繭俗豐財¶
吟牕剰賞雲峯翠即是踰朞報政囘¶
　　送集賢盛諫議出牧維揚¶
江海多年滯軾熊書林諫霤得儒宗寛條一劄仙泥熟¶
慈宴千觴湛露濃(公拜職賜宴于/本院儒林畢㑹)迎舸蔽川交畫鷁隊¶
笳横浦細吟龍輕揚俗改方圖舊兩馬行催詔傳封¶
<pb:KR4d0020_WYG_012-12b>¶
　　晚泊白村登舟囘望因成拙句寄淮陽龍圖王給¶
　　事¶
臨艎西泝近神坰六輔聫彊見驛亭(漢郡水督六輔渠/寔近畿河漕也)¶
千里暮霞烘日腳一篙春水皺天形野橋煙火微分市¶
曲岸漁樵别有汀忽憶主人恩意厚倚檣囘首涕空零¶
　　和龍圖王學士經涂洛邑見寄¶
謝病台階别邃旒更榮符鑰守司州篋書巳辯恩難報¶
臺禮雖頒政未修潄石洛波鳴佩暁挿雲嵩色紺屏秋¶
<pb:KR4d0020_WYG_012-13a>¶
煩君麗句催登覽欲便長随麋鹿游¶
　　楊寺丞以新集見授(君與僕甞于/荆州聚學)¶
荆臺杯酒接慇懃已是緹灰十五春學舍早欣游霧露¶
辭條今服際天人沈居雌蜺那知賞葉牖神龍更駭真¶
侍上可能無狗監子虛賦就長卿貧¶
　　天禧詔罷寄王貫之¶
裂繻無路學西游衡木為扉戀一丘阮籍自多囘轍淚¶
虞&KR0056;長有著書愁江邉客素沈驚鯉海上機心失故鷗¶
<pb:KR4d0020_WYG_012-13b>¶
借問騷人才幾許莫因鶗鴂枉悲秋¶
　　乾興詔罷自詠¶
忍當昭世卧隆中西&KR0015;無謀始諱窮鷗散海邉漁事廢¶
炙殘京口客盤空鄉魂怨暁虛為蝶頭葆悲秋不後蓬¶
欲把遺編論興廢諸儒爭奈喜嘲雄¶
　　奉詔過都代書寄昭文相公¶
六年衰鬢兩為州何意𤓰時謁冕旒去位本無三已色¶
過城應有復來謳吹虀膽怯空思勉淪骨恩深未易酬¶
<pb:KR4d0020_WYG_012-14a>¶
即日詣門重謝罪豫慙危涕滿中篝¶
　　送安陸朱通判赴召兼過許田别墅¶
緑綈珍檢九天來綬笥騰装拂簿埃鈴閣餞歌鵾瑟怨¶
璧田仙里駟門開㕑書乆汗南山竹征袂濃薰北使梅¶
歳晚林光催奉計五雲城闕倚瑶魁¶
　　和呉侍郎龍門寳應寺設齋¶
闕塞千巖入畫圖八關修供柅征車半千運泰賢将用¶
不二門深疾始除香鉢浄羞熏寳席法螺仙曲逗晴虛¶
<pb:KR4d0020_WYG_012-14b>¶
從兹定許陪登覺肯效區區栗里輿¶
　　和呉侍郎相從經歳有陜許之别見貺長句¶
接武西臺屬鉅賢琴樽歡意滿山川論交共到忘言地¶
感别空驚易守年陜界霜氛迎喜氣(君再臨/雄部)潁郊秋色¶
犯華顛(余飬拙/許昌)卜隣自有歸休約終就溪林占一廛¶
　　送資政侍讀侍郎西赴陜郊(案侍郎上應有/姓氏原本脱誤)¶
君欲歸休未得休再持符節定西侯深嚴殿籍恩圖舊¶
蔽芾棠歌野續謳洛浦神仙觀送客崤陵風雨避傳騶¶
<pb:KR4d0020_WYG_012-15a>¶
高懐莫作衰年調公府重來尚黒頭¶
　　和河間通愽王太愽見貺春雨應時雅什¶
東來春色變層隂甘霈前符望歳心雲葉乍驚重礎潤¶
土膏先過一犂深(農人記/潤之語)皇慈已浹流根澤(近詔書/赦天下)芳¶
節殊非貫序霖忽枉新篇真寡和鼻聲衰濁費長吟¶
　　題高明堂後池雜景二首¶
荒城岑寂冒春霏竹落江村具體微蛙怒爱為先雨叫¶
燕輕多作逆風飛印波鸞鑑新荷小礙路犀簪早筍肥¶
<pb:KR4d0020_WYG_012-15b>¶
極目纎塵都不動元規安得汙人衣¶
一竇春泉貫暁溪水光涵物見纎微波鳧泛泛騷人卜¶
風蝶翩翩佛助飛雨足舊蘭穿畹出餌香鮮鮪壓鈎肥¶
昔聞緩帶猶堪羡退食何妨野客衣¶
　¶
　¶
　¶
　元憲集巻十二¶
