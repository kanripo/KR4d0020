# -*- mode: mandoku-view; -*-
#+TITLE: 元憲集
#+DATE: 2015-08-24 23:50:27.617386
#+PROPERTY: ID KR4d0020
#+PROPERTY: BASEEDITION WYG    
#+PROPERTY: JUAN 卷十一
<pb:KR4d0020_WYG_011-1a>¶
欽定四庫全書¶
　元憲集卷十一¶
　　　　　　　　　　　　宋　宋庠　撰¶
　七言律詩¶
　　休日¶
彌旬出沐道山頭僦廡蕭蕭避俊遊枉是胸中無塊壘¶
可能皮裏有陽秋駕車款段慙鄉品託乗鴟夷笑客愁¶
曲突無烟賓坐冷時聞庭雀一啁啾¶
<pb:KR4d0020_WYG_011-1b>¶
　　晚坐觀風亭三首¶
戍樓西北最凌空倦客憑闌八月風一曲黄河連野濁¶
半規殘日背人紅山林枉負沉冥志刀筆終無尺寸功¶
猶喜不迷存闕地絳英瑶斗虎牢東¶
百尺空臺河上城逺波虛籟助秋聲過窮旅鴈書難得¶
啼殺飢烏曲未成急節何當容白髪流塵只欲傍華纓¶
臨高莫訝頻東顧憂國思君不為名¶
我來秋色逼霞曛更作憑䦨逺望人山口逺銜遥白渡¶
<pb:KR4d0020_WYG_011-2a>¶
水頭斜畧小平津年華有恨驚心去世事無端刺眼新¶
深愧具茨芝朮在掛冠終擬狎堯民¶
　　謝齊屯田見惠詩什¶
東家華衮屡垂褒傾耳幽蘭郢唱高雪苑曳&KR0322;慙賦客¶
春塘飛筆見詩豪千金秦市文終貴九奏鈞天夢自勞¶
他日海槎如犯斗願将孤跡託星曹¶
　　和答越州呂鄉見贈之作兼以為别¶
緑髪仙郎得郡新潁川重喜拂征塵樽前道舊情無改¶
<pb:KR4d0020_WYG_011-2b>¶
馬上裁篇筆有春萬里江山迎使斾九門冠劒别朝紳¶
請君更讀韋平傳莫把家聲苦譲人¶
　　次韻和宮保龐丞相見貺之作¶
嵗隂誰不感摧頺更值亨衢出處催根柢只堪陪櫟社¶
功名何足玷雲臺覽窮文史篇章勌過盡榮華老病來¶
宮袞裁詩褒意厚昬瞳刮膜喜重開¶
　　次韻和太常韓愽士寄獻畱臺呉侍郎之作¶
藥匕蠲疴去近班主臺西邑借餘閒梢雲翠色凌霜罷¶
<pb:KR4d0020_WYG_011-3a>¶
巢閣仙姿瑞世還秋沼縈心林下水暁樓供目雨餘山¶
(公里第有西/沼北楼之勝)更逢酬唱俱清潤冰玉相輝戚苑間¶
　　和呉侍郎答汝州諸官唱酬之作¶
青管裁篇屬舊僚&KR0435;歌竒意亦飄飄横徽曲妙誰逃賞¶
過物風清盡應簫此路煙霞催入路他年簪笏慶歸朝¶
乗秋不奈多高興重取蘭薫答楚謡¶
　　府齋秋日¶
巻簾收扇暮凉初秋意盈襟小疾除池面宿煙荷蓋老¶
<pb:KR4d0020_WYG_011-3b>¶
階脣漏日竹隂踈虚舟觸物真無意高枕論才似有餘¶
學道知非堪自哂眼昬方讀貝多書¶
　　梅¶
花落亭亭素臉開忍寒剛欲背春來已迷江令瓊花樹¶
更傍周王璧水臺楚館嬌雲愁夢㫁洛㕓香雪待風囘¶
一枝寄逺真何益費盡南朝陸凱才¶
　　趙奉禮見過¶
經年掩卧席凝塵載喜西都接賦賓照坐仙姿嵇玉冷¶
<pb:KR4d0020_WYG_011-4a>¶
醉心英氣瑾醪醇斑衣就飬垂華組葆髪傷秋岸幅巾¶
更謝妍談殊未已肯將車駟誚原貧¶
　　嵗暮答趙奉禮¶
蜀痟平日掩芳樽星籥年凋景易奔天逺㫁蘆催序鴈¶
庭空飛雪妬離鵾顔瓢枉樂堪憂巷漢履猶思待詔門¶
月署仙郎多麗唱苦嗟池草乆迷魂¶
　　送趙奉禮¶
日出東郊郢路分斑騅嘶㫁悵離羣漢庭習蕝仙曹逺¶
<pb:KR4d0020_WYG_011-4b>¶
楚驛攀梅使綬薫蟻酎百壺凝桂溢鵠歌三闋轉珠聞¶
登臨如賦蘭臺事十二峯前盡有雲¶
　　朝謁應天神御瞻仰壯麗退憇齋房作(時朝廷重/葺三殿畢)¶
　　(功/)¶
雲構崔嵬敞梵筵皇家基運此興先如存不改當陽坐¶
善䕶常開種福田四徹金䋲規寳所九衢瓊樹宿非煙¶
須知補舊延洪意重數仙人拂石年¶
　　晨謁感懐¶
<pb:KR4d0020_WYG_011-5a>¶
早拂華簪謁冕旒五更殘㸃便鳴騶星沈長樂鐘聲外¶
月掛觚稜闕影頭弱翮詎堪儀振鷺孤懐終欲信羣鷗¶
更慚晨坐鴻樞府容&KR0066;先于省樹秋¶
　　晨謁書所見¶
紺憲鳴珂萬蓋翔九門冠劔擁晨光城連南北長安斗¶
殿倚東西太極堂雲裏銅烏風作籟天邉金掌露成霜¶
微生備位如葵藿只有傾心奉聖王¶
　　受詔同編修敕令終篇例賜勲一轉謝參預東平¶
<pb:KR4d0020_WYG_011-5b>¶
　　㑹稽二公¶
法家高議集朝緌成績連茅被帝暉均賞已知羊胃爛¶
銘恩偏覺鼠肝微泥塗枉入鴻鈞用腹背還憑逸翮飛¶
天禄半生瘨眩病猶堪持帚掃朱扉¶
　　送巢邑孫簿兼過江南家墅¶
楚客才多不奈秋長安赴集苦淹留半綸綬采緇塵化¶
十幅帆隂素潦收離恨枉能寛帶眼歸期猶喜詠刀頭¶
督租勾簿真沈俊終冀梁臺一召鄒¶
<pb:KR4d0020_WYG_011-6a>¶
　　流杯小宴偶成拙詩奉呈運使王密學紫微韓舍¶
　　人¶
溪齋元已得嘉賓曲曲煙渠逗翠淪潑火乍經三月雨¶
泛觴重記九年春(山隂之序在/永和九年)風前小舞驚餘雪梁外¶
清歌落暗塵此㑹貴交應絶擬斗樞星掖兩賢臣¶
　　春晚獨遊沂公園¶
幾曲鳴溪抱嘯臺隂隂野氣壓浮埃林間幽鳥自相語¶
水上落花何處來逃相故畦無廢汲封侯修竹是元栽¶
<pb:KR4d0020_WYG_011-6b>¶
三川病尹妨賢乆終卜鄰扉飬不才¶
　　送李祕校赴太平法掾¶
沈臂驚秋肉減分暁波衰桞對離羣臣飢枉索中都米¶
卿事猶參下國軍三襲賦臺抛苑雪一廛鄉樹辨江雲¶
坐曹少茹徒勞歎南闕干霄遲獻文¶
　　送黄秀才歸淮安¶
驪駒黄鵠兩成歌即席愁顔惨未酡舊客仙壇紅遶杏¶
怨魂春水緑生波締交英域銀&KR0129;麗宴族詩庭玉樹多¶
<pb:KR4d0020_WYG_011-7a>¶
簡牘三千行自鬻漢家鼇闕鬰嵯峩¶
　　歎張縡¶
嶠外歸來白髪新胷中無物有經綸局當轅下驊騮足¶
倚著門邉骯髒人風雪又殘梁苑嵗煙蘿誰管楚山春¶
由來榮悴多如此莫為前薪怨後薪¶
　　洛京王尚書學士寄惠牡丹十品五十枝因成四¶
　　韻代書答¶
十種仙葩各有名相逢暫似到周京簪端珥蕚頭雖白¶
<pb:KR4d0020_WYG_011-7b>¶
酒面含華眼更明風暖天香吹不㫁露深宮綵洗初成¶
慇懃數盡千重葉未抵銜恩感舊情¶
　　和運使王密學西亭未開牡丹¶
新年西囿帶輕寒芳意含華洽客歡瑞露只知催濯錦¶
朝霞猶欲隠乗鸞暗期玉蘂蜂窠潤偷裛天香蝶粉乾¶
應為主人恩不淺併留顔色占春闌¶
　　小園春晝¶
日永春殘陋巷深四隣蕭寂小山林張羅門外人驚爵¶
<pb:KR4d0020_WYG_011-8a>¶
仰秣槽中馬聴琴燕坐角巾移竹影野談爭席占牆隂¶
灌園本是三公事俋俋閒舒傲世心¶
　　和中丞晏尚書圓丘觀禮¶
三襲觚壇夜未央金支蟾彩共熒煌鳳輿遙憇壝門次¶
翟尾交分褥路香星魄媪神聫紺席文宗武祖侑瑤觴¶
萬靈醉止純休集方信周家駿命長¶
　　隂晦殘春可惜二首¶
園林春去自無歡宴幕經旬掩客盤霧野關河非意失¶
<pb:KR4d0020_WYG_011-8b>¶
暁樓風雨不時寒空梁燕濕休矜舞曲沼蛙鳴且為官¶
嵩少歸心堪悵望紫芝赬桂老瓊巒¶
桞長花歇夏雲初幽圃㝷芳但緑蕪不分伯勞随阿母¶
生憎蛺蝶効當塗昬沈嶺霧吞斜日寂寞溪煙壓翠蒲¶
欲拂琴徽銷客恨啞啞(平/聲)城曲已啼烏¶
　　同萬秀才讌楊侯别墅¶
苑路輕驂拂暁霞斗城南畔列侯家臨卭貴客傾中坐¶
(時一二貴/遊偕集)漳水詞人記後車一石蒲桃先載酒萬株金¶
<pb:KR4d0020_WYG_011-9a>¶
谷正交花風光不減蘭亭會醉墨憑君紀嵗華¶
　　過漢洛陽故城(在今城東/十八里)¶
漢家遺堵滿山川六里東西遂渺然(洛陽記漢都城東/西八里南北九里)¶
(今舊趾/猶然)寒日似愁圭影地秋風真作黍離天五株杏發¶
陵無邑一項茅荒井失田更歎道邉多棄骨可能猶為¶
直如弦¶
　　送紫微夏舍人徙治洪州¶
方底丁寕細扎書豫章都會冠全呉垂腰三品龜銜綬¶
<pb:KR4d0020_WYG_011-9b>¶
衛帳千兵虎刻符藥省樹翻抛賜筆練江波靜見還珠¶
西山五色多仙㑹鈴閣無聲道有腴¶
　　立春前二日嘉雪應祈呈昭文相公¶
皇心精禱動昭回嘉雪乗時弭嵗災先作飛霙随臘舞¶
便含膏澤趂春來天淵百頃移星漢禁籞千枝傲嶺梅¶
一曲巴人雖下里願持歡意助康哉¶
　　北臺¶
古邱危磴接雲梯逺目臨高意自迷千里緑蕪平野北¶
<pb:KR4d0020_WYG_011-10a>¶
半邉紅日亂峯西臺傾鄴苑多殘瓦鳳没漳河失故隄¶
近塞春郊無勝事跛䍧風馬滿山溪¶
　　暁出城祀風師壇馬上作¶
風穴靈壇背漢臯肅將祀典㑹諸曹城頭五鼓催關鑰¶
席上䨇籩薦沼毛冠嶺昕霞迎霽旭冒疇農橛漬春膏¶
箕揚畢好宜流惠江外刀耕楚俗勞¶
　　漕渠春臺¶
縹陂春色極晴虛新水遙連六輔渠沙上釣歸人獲鷸¶
<pb:KR4d0020_WYG_011-10b>¶
梁邉觀罷客知魚蒼浮樹影煙生後紅皺溪紋日側初¶
刮目暫成江海趣狂奴終憶越灘居¶
　　和朱舅暮春積雨¶
沮洳江雲寂寞春一軒風雨歎彌旬灰殘淮館蟾韜暈¶
石去湘陵燕濕身委路落花紅罷舞傍楼低桞緑争顰¶
蕭蕭枉結年華恨愁煞西州掩鼻人¶
　　得許六書¶
車笠論交夙契深文麒江海獲歸音流光過隙偏驚駟¶
<pb:KR4d0020_WYG_011-11a>¶
危睫沾衣不為琴寗扣幾勞歌白石莊昬猶欲注黄金¶
無因一答瑶華問南國洪喬牘易沈¶
　　馳賀監稅齊都¶
温詔封芝出帝居祕曹星秩示&KR0278;除舜庭已茂三年績¶
魏謗初銷一篋書丹地拾遺思汲黯中宸批草待相如¶
前期雀厦無因戀歸從清塵六尺輿¶
　　次韻和呉侍郎任宗伯貳卿沖卿領天官南局皆¶
　　世職有感(案&KR0983;卿沖卿文不/甚明疑有訛脱)¶
<pb:KR4d0020_WYG_011-11b>¶
斗宮分局敞星闈伯仲登賢士論歸奕世弓裘方善續¶
先春跗蕚更相依孤鴻暫作雲衢騁三鳳行看帝閣飛¶
戚苑好書餘&KR0159;事一門仙橐映朝衣¶
　　西齋見雪寄呈靖彥惠¶
嵗隂休沐坐空齋集霰飄霙次第來仙粉有㾗緣幌入¶
亂花無数覔叢開故裘禦濕便羔䄂凍醴扶衰藉藥杯¶
向暮紛紛何所擬謝家兒姪有清才¶
　　和中丞晏尚書和答十二兄夜歸遇雪之作¶
<pb:KR4d0020_WYG_011-12a>¶
有客天街夜轡還霰花無&KR0190;拂雕鞍路疑西極瑶池近¶
人似南朝鶴氅寒漏鼓傳聲催暝色麴車迷轍寄餘懽¶
塤篪雅韻皆多感偏覺陽春再和難¶
　　和中丞晏尚書乗輿宿殿致齋日廵仗遇雪(案宿/字下)¶
　　(未著殿名/原本脫誤)¶
十里甘泉鹵簿新即時天借雪清塵光含九陌疑無暝¶
花拂千旗旋作春夾路綵楼偏著粉中天嶢闕更成銀¶
絳騶案仗傳呼盛寕似梁王不悦辰¶
<pb:KR4d0020_WYG_011-12b>¶
　　初春夙興¶
戌城宮柝應營笳愁枕無眠感&KR0892;鵶料峭風頭猶助凍¶
蒼凉天角欲成霞離離奕局殘星墜脈脈刀環片月斜¶
尚喜初年輕病骨半簪蓬影況蒼華¶
　　送令狐揆南游¶
楚澤離愁不避春桞梢梅蕚送行人緑波易蕩銷魂水¶
紫陌難&KR0210;拂面塵道困秦儀猶掉舌岐多楊阮始沾巾¶
劒緱髀肉無窮恨羞向耕疇獨問津¶
<pb:KR4d0020_WYG_011-13a>¶
　　巳巳孟春二十六日作¶
糾纒空驚禍福頻沈舟未拯更催輪山頭枉是輕廷尉¶
天上何容著蹇人南國祭犧堪畏楚東門獵犬尚尤秦¶
當塗莫竦支離誚坐受朝家十束薪¶
　　致政張郎中惠親畫墨竹二㡧以詩為報¶
南宮仙老本多才素幅珍紈繪境開高節自縁心匠出¶
野叢還擁筆端來挂餘粉籜疑飄席玩乆風枝欲掃苔¶
俗眼莫驚無藻麗嵗寒顔色抵瓊瑰¶
<pb:KR4d0020_WYG_011-13b>¶
　　送孫記堂出宰歸安¶
當年璧馬上荆臺曽識長離婉婉來巧智忍随司馬宦¶
沈酣終屈廣都才蓴鱸薦爼朝豊饌稻&KR0521;藏波嵗絶災¶
鄉梓汀蘋鷄犬地孫郎藻思若為裁¶
　　榴花¶
孤根西土幾時傳絳蘂緗趺早夏天艶發雖慙桃李後¶
子成猶占雪霜前醖餘霞醑杳應在染殺綃裙色未鮮¶
一種芳心耐風雨敢辭重叠奏君筵¶
<pb:KR4d0020_WYG_011-14a>¶
　　晚臺¶
霽色秋空送目勞小臺揺落更平臯紅垂海樹烏棲日¶
清溢江沱鷺浴濤天勢暮圍鱗隰濶鴈行斜轉翼雲高¶
楚風摵摵迷魂地可在揚雄獨廣騷¶
　　提刑張司封同年垂訪别郡以詩為謝¶
天聖光華第二春與君同日脱凡鱗何知素領分符地¶
郤見青雲共榜人千重使移行府重一觴歡伯故儔親¶
言詩擊節兼風義且欲因聲附翠珉(君與今永興丞相/及諸名公等多所)¶
<pb:KR4d0020_WYG_011-14b>¶
(酬唱竝刻于石兼/遺副本因以叙成)¶
　　送廷評沈先軰宰江山兼過吉席¶
東陽世系出翹英刮目神膚兩共清洛紙文雄錢萬選¶
郄堂科羙佛千名春風適館仙軿密海曲夸鄉縣綬輕¶
上最三年歸路穏中阿芳意滿菁菁¶
　　淳之太尉相公寄示赴鎮小編三復成誦研味之¶
　　餘理當酬繼但難于徧和輙取首題賦成拙句一¶
　　首既伸高山仰止之願并以為謝¶
<pb:KR4d0020_WYG_011-15a>¶
西北&KR0210;胡晉部疆更煩儒将下文昌乆調玉鉉三司貴¶
出倚金城萬里長唐&KR0341;嵗豊禾自合汾波秋景草應黄¶
(公赴鎮在/去年秋末)須知外警從兹罷閒殺邉郵赤白囊¶
　　新春雪霽坐郡圃池上二首¶
鈴齋西北小池臺漠漠年光病眼開水面緑深知凍解¶
桞梢黄淺覺春來啁啾野雀遺寒毳撥刺潛魚露戲鰓¶
物物惱人俱入詠使君爭奈乏天才¶
溪上危堂堂下橋臘餘春意巻寒飈煙催樹色全疑染¶
<pb:KR4d0020_WYG_011-15b>¶
暖逼禽聲自學調封徑老苔飜敗錦抱城空水皺輕綃¶
茨山小隠歸心動坐想瓊芝幾隴苗¶
　　淮南自訟¶
偶然人乏貳中樞賜罷猶專督府居髪白自傷聞道晚¶
心丹誰識報恩餘淮天目極風颿駛韓野魂銷宰樹疎¶
卻顧病身何所用只堪歸釣潁灘魚¶
　　春社日置酒示客¶
欣欣春色上高臺一雨關河宿霧開洛浦宓妃鴻已去¶
<pb:KR4d0020_WYG_011-16a>¶
漢家皇后燕初來山爐馥郁熏歌扇錦瑟丁寕侑客杯¶
秉燭㝷芳君莫倦歡游纔散便徘徊¶
　　暮春感興¶
九十芳期去不留解痟何計貰珍裘爐殘晉俗清明火¶
水冷山隂祓禊洲風徑舞花催暮色雨梁歸燕説春愁¶
離歸莫問年華事賦筆悲于宋玉秋¶
　¶
　¶
<pb:KR4d0020_WYG_011-16b>¶
　¶
　¶
　¶
　¶
　¶
　¶
　¶
　元憲集巻十一¶
