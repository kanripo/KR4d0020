# -*- mode: mandoku-view; -*-
#+TITLE: 元憲集
#+DATE: 2015-08-24 23:50:27.585474
#+PROPERTY: ID KR4d0020
#+PROPERTY: BASEEDITION WYG    
#+PROPERTY: JUAN 卷九
<pb:KR4d0020_WYG_009-1a>¶
欽定四庫全書¶
　元憲集巻九¶
　　　　　　　　　　　　　宋　宋庠　撰¶
　五言長律¶
　　後園秋物¶
秋水清能淺秋聲㫁復尋衰荷欹似扇新菊碎于金匏¶
熟猶垂格藤乾倒附林日光寒轉淡山色逺彌深索索¶
羣芳歇幽幽妙慮沉薄言謝病晩悵望邱中琴¶
<pb:KR4d0020_WYG_009-1b>¶
　　寶鑑¶
寶鑑鸞沉影仙軿鳳翼輈腰輕時待舞眉細不藏愁洛¶
館迷羅襪秦桑露桂鉤電㣲開笑靨珠滑入歌㗋百子¶
宮池暮千絲越網稠生香徒辟惡纎草未蠲憂燭短鴛¶
鴦被更闌翡翠幬月寒喧藥杵海濶漾霞舟公子常逢¶
燕星姬鎮問牛彫胡容一薦溝水自分流¶
　　河上嵗晏¶
久覺宦情薄何堪星嵗徂冰魚寒不動沙鶴晚相呼日¶
<pb:KR4d0020_WYG_009-2a>¶
短揮戈舍天閒造物爐河澄諸浦涸山秃萬林枮感為¶
中来逺心因不倚孤虚名三品祿懦政五州符稷契熙¶
媯祚蕭張翼漢圖曩賢真命世今沗劇非夫狐偃腥臊¶
肉随何腐爛儒是非均一馬多少任雙鳧念老歸歟嘆¶
銘恩蕞爾軀風聲猶栗烈酒意近屠蘇薛縣能琴客桓¶
家善笛奴歌吟聊自適何必矢嘉謨¶
　　詔下有感¶
釐席思賢乆公車下詔新金酬燕市骨蒲裹漢家輪署¶
<pb:KR4d0020_WYG_009-2b>¶
行鄉論秀觀光國有賔臺招能賦客闗識賣符人三府¶
催偕計諸儒待聘珍掞天持筆距連袂照袍銀丹穴皆¶
來鳳靈淵並躍鱗請行多下客答䇿有平津榮路爭髙¶
足孤生最濫巾一鳴方及旦六律肯遺春類鵠猶煩刻¶
成龍不懼真縱無清夜誦猶繼壤歌民¶
　　次韻和呉侍郎自號樂城居士¶
世有生賢運人歸得性場(沈約閒居賦有得/惟性為場之語)朝端慕安¶
石民里祝庚桑蛇影逢真悟龜靈取數長仙畦種芝圃¶
<pb:KR4d0020_WYG_009-3a>¶
佛室雨花牀寄傲多行樂觀心或坐忘栁溪能作瞑竹¶
塢別供凉慧露霑僧飯幽霞照客觴臯䕫真有自箕潁¶
更相望留務尊臺簡私㳺費橐装側聆圖任切安得久¶
彷徉¶
　　祫饗禮成¶
孝饗邦儀重親祠祏室開推尊二祧合獻力九賔來寶¶
蔡前涓日祥霙近弭災(宿齋之夕小雪應時/行事太宫景氣澄霽)鈎陳嚴法¶
仗緜蕝謹容臺祓坐皇為邸登車斗轉魁三辰隨藻衮¶
<pb:KR4d0020_WYG_009-3b>¶
百末湛雲罍徧祼靈心像終歌帝祉隤華紳紛嶽抃端¶
闕儼天囘蠅筆言絲慎雞場赦鼓催好生先祝網作解¶
遂成雷賁有戔邱帛刑無棄道灰須知蒙福意萬事入¶
康哉¶
　　西都官屬咸備尹政得以仰成暇日池圃便同塵¶
　　外因書所見以志一時之幸仍以東園吏隠命篇¶
　　云¶
誰謂留都劇翻同小隠年沐頭休吏日閉閣讀書天竹¶
<pb:KR4d0020_WYG_009-4a>¶
町能依沼山樓解納烟癭牀閒擁腫(禪庵癭/榻尤奇)茆棟自連¶
蜷(草堂在/東南隅)岸濶沙留鳥波平樹繫船雨荷朝槖重霜果¶
佛脣鮮玉甃浮杯地(流杯/二亭)冰涵給醸泉(醖庫井絶甘凉/府中號冷泉法)¶
(酒/)處隂靈蔡老(舊養龜于圃錢文僖愛之給/二卒以守傳云三十年矣)背塢晚䴥¶
眠(二鹿/甚馴)奕思纔知路琴歡肯要絃(葛洪不知奕局幾路/陶潛但畜素琴余于)¶
(二物皆前/賢之比也)扇聲方樾外屐齒野橋邉宫鑰雖尸寵巖廊¶
合避賢有恩淪骨髄無術効埃涓圭祀田供粟公餐月¶
費錢不知𤓰代滿癡尹戀山川¶
<pb:KR4d0020_WYG_009-4b>¶
　　正月望日車駕謁㑹靈觀置酒祝禧殿¶
上月神燈節年康警蹕逰蒲池渭陽廟銀闕海中洲羽¶
扇排雲出飈輪抱日流徧升均瑞祝合宴寵靈休畫扆¶
霞明坐春山彩作樓鸞歌參帝樂麟脯助皇羞斟酌堯¶
衢飲驚呼漢殿優天襟知衆樂處處駐宸斿(是日復幸/祥源上清)¶
(景靈等宫相/國慈孝佛寺)¶
　　求遺書(崇政殿御試貢士求/遺書于天下因私賦)¶
政革秦餘暴文興漢徳優中經雖並集逸典更旁求使¶
<pb:KR4d0020_WYG_009-5a>¶
節襃遺訓儒林補大猷家無蔵壁恨人弭挾書憂探穴¶
資遐覽燃藜竚對讎因斯流略盛終古冠緹油¶
　　醜石¶
磊落離幽壤沈潛莫記年支機形迥出藴玉勢相連空¶
穴雲猶抱㘭紋溜欲穿虎蹲休怯射羊叱待逢仙峭拔¶
希千仭參差異一拳詎聞輕宋璞可要逐秦鞭翠峙晴¶
軒影寒生暁檻烟到公棊未勝張顥印虚傳齊碣思閒¶
館圯橋意舊編何當成五色錬質補媧天¶
<pb:KR4d0020_WYG_009-5b>¶
　　登龜山上方寺¶
雙樹遺真宇青鴛切紫氛路盤千嶺出鐘逼九天聞林¶
影随崖斷泉聲遇石分暁風先得日春崦易蔵雲佛果¶
當軒落仙苗護砌薫客塵聊自拂稽首貝多文¶
　　官況¶
發策非鄉秀瘝官玷郡聫恩深育莪沚技薄戴盆天病¶
骨三鍾粟銛鋒一割鉛懐能真鼫䑕惜巳甚寒蟬吏笑¶
移書卧人譏面壁禪曹符憂倥偬邑教昧平䥴席上巾¶
<pb:KR4d0020_WYG_009-6a>¶
釃酒齋中易絶編隙塵吹暁日甕隧引春泉戒養聊馨¶
膳将蕪敢命篇區區犬馬志何術謝陶甄¶
　　次韻和侍讀梅學士秋雪¶
秋宇霜華極翻成暮雪飄影迷宵桂滿氣助海鐘調梅¶
蘤装宫樹蘆花著浦苕喜延梁客酒愁敝洛人貂碧瓦¶
千溝麗銀塘一色消雅篇工状物精思入參寥¶
　　對雪有寄¶
芳厯峥嶸嵗平臺沆漭天初驚飛礫集坐覺雨花妍未¶
<pb:KR4d0020_WYG_009-6b>¶
夜珠還乘非春玉作田何嘗甘絮後正是占梅前亂影¶
都難擬幽光只自鮮辟寒金貯屋障淖錦裁韉囘旋凌¶
波舞輕明飲露仙去應迷粉水来欲助瓊筵有浦皆捐¶
珮何牕不列錢幽蘭君自許儂意怯么絃¶
　　郡齋對雪¶
節晚雲雖暗年豐氣自嘉乘寒初集霰向夕遂韜霞緩¶
舞先縈洛妍歌不待巴無聲来物表一色共天涯露失¶
仙人掌春驚驛使花拂簾珠淅瀝装樹玉查牙䕶石雲¶
<pb:KR4d0020_WYG_009-7a>¶
慚素開樓月讓華海邉鷗誤客遼左鶴迷家粉液塘冰¶
厚瓊苗隴麥斜中邦盈尺喜何必問龍沙¶
　　夏日出池上¶
節候春雖往年華暑未殘蓮香開佛座竹老退劉冠戲¶
渚蔵赬尾鳴臯濯素翰堇葵紅不一蒲稗緑多端□物¶
心無對深根氣自完功名俱畫餅虛玷擁旄官¶
　　清輝殿雙頭牡丹¶
禁籞含暉地春英浥露天萬柯蒸協氣雙蘤應祥篇傃¶
<pb:KR4d0020_WYG_009-7b>¶
日香彌酷乘風艷欲然聫葩宸屋外交影帝觴前詠掩¶
華跗秀名均紫脫妍朝緌歌茂貺聲冠億斯年¶
　　瑤津亭同窠雙頭牡丹¶
太宇星津曲靈葩帝囿中丹房忽三出寶艷更雙融采¶
絢仙囊露香翻沛筑風柔祇寧愛寶元化自為工草讓¶
中唐瑞蘭嗤下畹叢甘泉宸象洽無獨賦青葱¶
　　送荆南李學士¶
逢旦光華盛登賢命數優郎星太㣲後史局道山頭違¶
<pb:KR4d0020_WYG_009-8a>¶
咫堯心屋疎藩禹貢州使旟飛隼出臺劄偃波留舊賜¶
薫蘭被新装彍弩騶陜分歌召伯屠餞寵韓侯澤國龍¶
為節桑郊鹿並輈齋中無煨酒鈴下識輕裘鹵簿分賔¶
帟江山入宴樓蜀波餘柹盡楚野惡氛收後乘追文學¶
先春召督郵(漢何敞為政尚寛每/立春日召督郵囘府)暫稽華黼賜聊聴昔¶
襦謳父子雲屏隔鹽梅寶鉉求歸来循吏政終古冠緹¶
油¶
　　夏日對雨¶
<pb:KR4d0020_WYG_009-8b>¶
岑寂省廬幽諸曹吏始休空烟催樹晚急雨借庭秋暮¶
影層波動簷聲萬綆流縹墻明疊蘚㘭徑聚浮漚亂濕¶
縁虛隙㣲凉襲翠幬拙艱兼寓直潘鬢怯搔頭¶
　　從幸親稼殿觀新秧稻奏御¶
宸扆尊農扈滮池入禁㕓耨區周耜熟分墢禹溝連苒¶
苒香塍色油油瑞畝烟弭災消暴蟘迎稔嘒鳴蟬國佇¶
曾孫稼天臨近署田叨陪凝蹕賞慙乏夢魚篇¶
　　送刑部葉郎中出牧姑蘇¶
<pb:KR4d0020_WYG_009-9a>¶
星紀吴開國雲司漢望郎新陪豹尾乘(詔恩同陪/大禮後遣)便襲¶
虎頭囊竹箭分兵契鍾官辦使裝(賜装錢二十/萬始為恩例)苑鶯留¶
祖席江鶴避歸檣世往高臺露春餘野徑香欲知民樂¶
意訟樹接維桑(公先墅在霅溪/與蘇臺接境)¶
　　訪宋氏溪園¶
偶作城隅逝(園在郡/城之左)居然物外期林風瓢易覺山雨石¶
先知藤老猶依格溝斜更㑹池看蟬琴誤曲過樹路成¶
岐節近吹花酒歡留敗襖碁主人名族後嘯竹客忘疲¶
<pb:KR4d0020_WYG_009-9b>¶
(君故僕射文/安公之子)¶
　　仲㣲殿丞以余多難退居洊貽誨問復緘新什以¶
　　勉病軀扶力牽課聊抒謝懇¶
樸遫參邦彦幽憂負主恩投身采樵路脫籍上車門病¶
肘垂楊老塵眸覆鑑昏於陵三咽味楚澤九升魂喘甚¶
吴牛憊名非衛鶴尊簞瓢舍桑客井臼寄孥村引重繄¶
心照銜哀託涕痕餘生何足問姑學牧雞豚¶
　　秋日出沐感懐¶
<pb:KR4d0020_WYG_009-10a>¶
落落窮閻静蕭蕭晚嵗昏臣飢徒索米童小未應門清¶
世為塵誚私家出沐恩斗回非挹酒天逺詎兼盆腐爛¶
翔鵷鼠青黄㫁木樽容容誰覬福栩栩自交魂衰栁空¶
烟穂寒苔疊雨痕鳴蛙沈故沼噪雀戀空園有客嘲黔¶
突無人賞負暄終期六百石初服臥邱樊¶
　　夜出芙蓉堂¶
北沼凉歸早西軒火正流螢光偏愛夜蛩語最知秋好¶
月因雲暗清風為樹留烟来昬翠幙霧下失滄洲河轉¶
<pb:KR4d0020_WYG_009-10b>¶
疑天側星囘恨嵗遒唯餘雙鶴唳不減到林邱¶
　　夏日久雨¶
澤國梅蒸早郊雲泄雨多隂泉湧階穴重霧宿庭柯月¶
魄蔵仙馭山頭洗佛螺朝虹飲江曲夜電發嵓阿纎箑¶
清初暑香藭辟舊疴官閒門自静不為翟公羅¶
　　參政李侍郎㝛齋中書累日不陪歸馭因成拙句¶
　　奉獻¶
攝饗蠲祠令精心屬輔臣齋房貪結佩歸軾阻均茵鵠¶
<pb:KR4d0020_WYG_009-11a>¶
鼎庖羞潔雞枝殿樹春坐凝虚室白行袚大宫神政竚¶
疇咨若朝瞻巳事竣三秋懐盛徳方信採蕭人¶
　　和運使王宻學見賞公醖¶
公秫豐秋釀兵厨潔燕罍如何勤使傳不許釂離杯(使/旌)¶
(薄暮出城/飲餞皆略)蟻甕方涵液鴟幐幸載醅歡㳺雖暫隔飛藻¶
己先囘左手螯初美東籬菊尚開故人寛禮分一笑竚¶
行臺¶
　　陳州獻瑞麥圖奉詔作¶
<pb:KR4d0020_WYG_009-11b>¶
堯壤環中甸周麰冠百昌時均千雨潤天報兩岐祥善¶
氣滋繁粒薫風擁翠芒初疑禾異畝更覺黍非香獻状¶
宸襟悅披圖國頌颺史臣誰汗簡休應譜斯箱¶
　　太一奉祠夜即事¶
天極三元㑹星精五福㳺神光来集夜邦祝此迎秋𨗳¶
獻森威節嚴真黙翠幬醴觴瓊借液牲俎麵為羞蘂簡¶
空歌續金支寶熖流宰衣紛曳繡僊䙱儼居樓降格雲¶
頽席歸歡電翼輈種祠知漢徳時介萬靈休¶
<pb:KR4d0020_WYG_009-12a>¶
　　送給事俞學士知宣州¶
駮議東曹重修書秘府榮縁何厭廬乆便作偃藩行戒¶
道熊文㦸騰装鶴膝兵堯雲迷闕曙淮雨破舟程竹契¶
将恩逺江波共政清向愁牕岫好誰賞謝宣城¶
　　舍人院觀御篆紫㣲閣榜賜宴奏御¶
近署新層構仙跗錫寶題凝章下天漢布畫儼星奎榜¶
勢虬檐負繒華鳳押棲崇儒推宴豆觀象聳朝閨九張¶
需雲洽三休賀雀迷從兹河洛奥併在紫垣西¶
<pb:KR4d0020_WYG_009-12b>¶
　　重陽節玉津園錫宴¶
紀節符陽序承恩出上闌&KR0814;均堯脯膳優集漢觴歡紫¶
菊吹花酎丹萸辟惡丸秋光浮翠帟雜蘤珥華冠宫樹¶
遙分柞林苕且辨蘭神池翻瑞鵠帝竹隠歌鸞烟闕雲¶
中見嚴城斗外㸔欲知人意悦霏霧滿歸鞍¶
　¶
　¶
　元憲集巻九¶
