# -*- mode: mandoku-view; -*-
#+TITLE: 元憲集
#+DATE: 2015-08-24 23:50:27.833683
#+PROPERTY: ID KR4d0020
#+PROPERTY: BASEEDITION WYG    
#+PROPERTY: JUAN 卷二十四
<pb:KR4d0020_WYG_024-1a>¶
欽定四庫全書¶
　元憲集巻二十四¶
　　　　　　　　　　　　　宋　宋庠　撰¶
　外制¶
　　尚書禮部侍郎參知政事石中立除尚書户部侍¶
　　郎資政殿學士制¶
敕登賢于朝所以賛機務均逸于位所以優考成矧左¶
户亞卿之聯西清别殿之職合是寵數且解近司以爾¶
<pb:KR4d0020_WYG_024-1b>¶
具官石中立文雅兼資夷素無競早階朝弁遂服禁林¶
自書命于掖曹旋升華于侍從藹然休問溢于公朝曏¶
藉珪璋之姿入參槐鼎之重左右大政勤勞厥躬年序¶
甫周道冲彌勝宜適終謙之吉憫嬰賦政之煩特進寵¶
名仍光秘秩往膺兼授尚對徽恩可¶
　　著作佐郎兼洪州酒税鄭修可秘書丞監檀州稅¶
　　務于可度可太子左贊善大夫制¶
敕具官鄭修等籍佐京司勤宣吏局或𣙜財官醸或収¶
<pb:KR4d0020_WYG_024-2a>¶
算門征並循齎伐之規來滿計年之格宜酬善狀擢寘¶
外朝書省即遷儲坊序拜姑仍續課尚謹終譽可¶
　　大理寺丞監南劔州商稅張鑑可殿中丞簽書西¶
　　京留守判官㕔公事王珣瑜可太子右贊善大夫¶
　　制¶
敕具官張鑑等或席䕃效官或緣儒補吏曏繇卿屬參¶
委事經都幕借籌郡征書最率授考法來諗嵗成殿監¶
有僚宫坊著籍宜孚賞典並服朝聯可¶
<pb:KR4d0020_WYG_024-2b>¶
　　太子中舍劉徳之可殿中丞大理寺丞温嗣良可¶
　　太子右贊善大夫制¶
敕具官劉徳之等咸以吏勤恪于官次或縣章歴試多¶
列最凡或訟牘見誣近䝉澄雪並越嵗成之目宜偕朝¶
涣之恩盾省分聫儲坊有籍各祗榮序尚服攸箴可¶
　　江南西路提㸃刑獄尚書都官員外郎晁宗簡可¶
　　尚書司封員外郎尚書屯田員外郎通判鳳翔府¶
　　崔嶧可尚書都官員外郎太子中舎監兖州酒¶
<pb:KR4d0020_WYG_024-3a>¶
　　務王整大理寺丞知南雄州陳鑄並可殿中¶
　　丞大理寺丞知福州長溪縣鄭戡可太子中舎¶
　　制¶
敕具官晁宗簡等並稱吉士參服具僚或使轂紏循近¶
承朝委或州符倅守交輯政經或卿屬佩縣章或宫官¶
掌酤利雜焉㑹課咸克應條郎省分曹殿廬贊府逮于¶
儲寀莫匪朝榮即寵爾勞用信吾賞可¶
　　尚書比部員外郎知房州徐弁可尚書駕部員外¶
<pb:KR4d0020_WYG_024-3b>¶
　　郎尚書屯田員外郎通判楚州沈周可尚書都¶
　　官員外郎國子博士陳宗纉可尚書虞部員外¶
　　郎殿中丞監台州商税道徳亮可國子博士大¶
　　理寺丞知(案原缺/一字)州滴河縣張利可太子中舎¶
　　制¶
敕具官徐弁等夫序官之方責實為效功賞所值寄于¶
平衡茲乃一邇遐而均勸沮也爾等並縁仕牒參服王¶
畿或郡縣布條或閨臺引籍或貳藩有最或征旅載勤¶
<pb:KR4d0020_WYG_024-4a>¶
咸以嵗成列在恩格星闈郎選米廩胄師逮于儲坊亦¶
寵朝紱差次而授各竭乃𠂻可¶
　　大理寺丞知威州趙祐可殿中丞知雲安軍李敏¶
　　可太子中舎制¶
敕具官趙祐等各服吏資參補卿屬曏分遐徼之守通¶
嗣前勞之庸計最上聞恩典無廢陪官盾省引籍震坊¶
有著于朝且寵其任尚結終課思稱序遷可¶
　　殿中丞監在京豐濟粳米倉李宗傑可國子博士¶
<pb:KR4d0020_WYG_024-4b>¶
　　大理寺丞尚正徳可太子中舎制¶
敕具官李宗傑等或經生服官或䕃格延賞智效兹久¶
嵗成屢更而參掌倉儲之煩外司酒利之筦通質前課¶
抑惟舊章國胄清階震坊華籍宜從並命且寵稍遷可¶
　　大理寺丞知河南府登封縣李虞卿可太子右¶
　　贊善大夫監河陽清酒務聶徳一可太子中舍制¶
敕具官李虞卿等並飭吏資旅參卿屬或邑圻敏政或¶
官醸庀司齎伐于朝甄勞滿嵗訖無殿狀胥協寵階宜¶
<pb:KR4d0020_WYG_024-5a>¶
對踐于儲坊且通榮于閨籍益䖍官守尚對恩波可¶
　　太子中舍劉世寧可殿中丞大理寺丞劉文正可¶
　　太子中舎制¶
敕具官劉世寧等醇謹服官綢繆累課或序華儲禁或¶
列宷刑卿率職殊聯稽勞比牒宜錄嵗成之效迓遷朝¶
著之榮可¶
　　尚書虞部員外郎侯渭可尚書比部員外郎殿中¶
　　丞楊歸一可國子博士制¶
<pb:KR4d0020_WYG_024-5b>¶
敕具官侯渭等夫展體營職臣所以事上計課遷秩朝¶
所以懋官績茍有成恩必為遴以爾等階榮仕牒陳力¶
公家籍預閨臺政更郡邑比獻累勞之狀率符覈實之¶
條郎署有員經庠列局各欽眀命往服乃僚可¶
　　尚書都官員外郎前通判宣州江鎬可尚書職方¶
　　員外郎殿中丞通判秦州董經可國子博士制¶
敕具官江鎬等國家叙材之方考績為實故吏無内外¶
三嵗一比以爾等或躬蹈儒訓或善襲世謀並飭吏文¶
<pb:KR4d0020_WYG_024-6a>¶
來引朝禬曏參倅事之選且寄類能之勤渉此閏成咸¶
以課舉覈状有次增秩爾宜司域羙曹教胄清品各服¶
眀賞用勸庻工可¶
　　太常博士通判滑州王述可尚書屯田員外郎殿¶
　　中丞前知濰州徐起殿中丞通判安肅軍祁可久¶
　　並可國子博士制¶
敕具官王述等故事考吏必計功限嵗而面陟之若官¶
參外聫身隔歸課者乃稽成即授示急眀勸以爾等或¶
<pb:KR4d0020_WYG_024-6b>¶
論秀筮仕或承學中科並濟吏資稔服朝範爾述適居¶
輔郡贊我師臣協用教條能罄風力起與可乆皆任在¶
邉壘狀集攸同勤庸相當褒擢非吝宜承郎宿之務且¶
進經庠之師勉蹈攸箴母忝公賞可¶
　　太常博士通判福州謝㣲可尚書屯田員外郎殿¶
　　中丞通判沂州張薦可國子博士制¶
敕具官謝㣲等夫郎官博士皆往代之高選也因革雖¶
異名品尚優制厥朝聫徃待功次以爾等踐揚閨籍緣¶
<pb:KR4d0020_WYG_024-7a>¶
餙政經或倅事閩區甫從臨遣或贊條沂水未及代還¶
並當嵗月之遷難稽善最之賞各循華級益蹈清規可¶
　　尚書駕部員外郎知龍州張舜元可尚書虞部郎¶
　　中尚書屯田員外郎通判明州皇甫宗孟可尚書¶
　　都官員外郎殿中丞通判沂州周踐可國子博士¶
　　制¶
敕具官張舜元等昔虞書考績周家太比率用三嵗以¶
覈衆功國朝因之所以質官成稽古道也以爾等敦修¶
<pb:KR4d0020_WYG_024-7b>¶
士檢勤暁政經或承學中科或富文餙吏並參華朝紱¶
營職郡條遐俗妥安善部澄一雖守麾闗掌之名異而¶
類能稽伐之理均功状可嘉恩典非吝序升郎秩改服¶
師庠勉膺即授之寵用穆有彛之制可¶
　　尚書虞部員外郎知同州張師錫可尚書比部員¶
　　外郎殿中丞知端州趙時殿中丞通判秦州楊文¶
　　舉可國子博士制¶
敕具官張師錫等夫臺郎有總勾領簿者于諸曹為劇¶
<pb:KR4d0020_WYG_024-8a>¶
學官有訓課國子者以博士為優分職雖殊公選猶重¶
以爾等或食徳之裔或通經之良並久服朝班分攝州¶
任剖符倅事限闗踰嶺附課來㑹增秩有常並懋所居¶
之勤且階即授之寵可¶
　　西京作坊使知洺州張眀可左武衛將軍權判左¶
　　金吾街仗六軍儀仗公事内殿承制蔡州兵馬都¶
　　監裴化鱗可左千牛衛將軍權判右金吾衛仗公¶
　　事制¶
<pb:KR4d0020_WYG_024-8b>¶
敕具官張眀等夫環衞建官有經武執刀之率檄循按¶
隊有慎街訓仗之禁分職乃事時惟寵名以爾明早服¶
使勞攝藩符之重以爾化鱗曏由殿省督州旅之屯並¶
黽勉公家驅馳晚節深念使藩之效久嬰補外之勤宜¶
換峻班特均優秩且參華于引籍實賁號于銜珠勉蹈¶
寅恭以對襃擢可¶
　　前尚書金部員外郎王惟正前太常博士李東之¶
　　並服闋可舊官制¶
<pb:KR4d0020_WYG_024-9a>¶
敕具官王惟正等向以罹閔家庭解官朝紱並遵經禮¶
克守通喪燧榖載周苴麻有訖司珍外秩抱蕝清曹各¶
膺還次之恩用光移孝之羙可¶
　　前尚書比部員外郎張師錫服闋可舊官制¶
敕具官張師錫曏罹内艱自解榮籍華首而慕素韠有¶
終宜因禫祭之除往復朝聫之舊勉思移孝且體㫁恩¶
可¶
　　前國子博士梁惟吉服闋可舊官制¶
<pb:KR4d0020_WYG_024-9b>¶
敕具官梁惟吉頃嬰家疚言謝朝聯燧榖再新禫祥有¶
訖復從王事兹實禮經勉循移孝之方姑踐服官之舊¶
可¶
　　前秘書丞馮適前秘書丞集賢校理彭乗並服闋¶
　　可舊官制¶
敕具官馮適等曏執親喪自禠朝紱並銜終嵗已及外¶
除嘉克蹈于禮經難久辭于王事宜還舊貫勉服茂恩¶
可¶
<pb:KR4d0020_WYG_024-10a>¶
　　殿中丞致仕田&KR0770;服闋可舊官制¶
敕具官田&KR0770;曩膺家戚遂離官次喪期有訖朝恩惟序¶
宜還盾省之秩尚遄鄉閎之歸可¶
　　前殿中丞魏莊等服闋可舊官制¶
敕具官魏莊等曏者各執親喪並去官次苴麻如禮燧¶
穀再新宜散祥琴之哀復還朝弁之吉㫁恩移孝欽我¶
寵章可¶
　　前著作佐郎周沆前大理寺丞蘇安世並服闋可¶
<pb:KR4d0020_WYG_024-10b>¶
　　舊官制¶
敕具官周沆等曩遘家艱並去官籍禫祥有數燧穀載¶
新宜抑孝心之隆復還王事之守㫁恩展體用適禮經¶
可¶
　　前光禄寺丞錢揆服闋可舊官制¶
敕具官錢揆曏執親喪自離官籍奄終祥禫已復故常¶
勉勵移忠之心姑還主膳之次可¶
　　前大理評事丁瑑服闋可舊官制¶
<pb:KR4d0020_WYG_024-11a>¶
敕具官丁瑑曩服親艱憫勞王事&KR1103;然去職訖此終喪¶
宜抑御琴之哀復還聽棘之屬可¶
　　前太常寺太祝林克譲服闋可舊官制¶
敕具官林克譲曩屬家艱俾解王事喪期有數祥祭遂¶
除宜除故官以嗣前績可¶
　　沿堂五院承引官將仕郎守京兆府别駕張昭吉¶
　　可右千牛衛長史充沿堂五院副行首制¶
敕具官張昭吉祗事宰庭編名府屬職于贊道協乃幹¶
<pb:KR4d0020_WYG_024-11b>¶
恭宜進叙于缺員且副升于右列兼榮衞佐勉服朝恩¶
可¶
　　起居舍人知諫院姚仲孫可尚書户部員外郎兼¶
　　侍御史知雜事制¶
敕漢家以文中御史參遷目唐制以郎知雜事䧺官儀¶
眀其緣餙風采濟于幹用然後能振綱紀而澄姦伏也¶
我有公遷屬之名材以爾具官姚仲孫肅給自將和正¶
無撓早服賢舉亟給吏勤曏擢朝貴之華入光諫署之¶
<pb:KR4d0020_WYG_024-12a>¶
列重以言責渉于嵗期嘗疇厥勞進序清秩而造膝靡¶
懈視履有方善非近名直不為訐迹其雅尚宜渥寵褒¶
俾階左右之榮改率南臺之屬樹聲措枉兹有望焉可¶
　　監察御史裏行高若訥可尚書主客員外郎兼殿¶
　　中侍御史裏行制¶
敕具官高若訥志操清淳風宇韶令早繇辭等擢在雋¶
科自禠巾于仕塗逮引籍于朝紱曾靡他吝休有厥聲¶
比緣慰薦之章寓行察視之列屬攸司大校舊課有成¶
<pb:KR4d0020_WYG_024-12b>¶
通覈嵗期當懋恩典俾升郎位之寵且參殿中之憲往¶
服兼命無懈廼誠可¶
　　鎭安軍節度使同中書門下平章事吕夷簡元隨¶
　　袁宗可銀青光禄大夫檢校國子祭酒兼監察御¶
　　史武騎尉充教練使制¶
敕某下元隨袁宗早率𨽻勤載懷忠事屬吾元弼均逸¶
近藩嘉其執侍之良協乃補除之次綬紆庠秩憲職武¶
勲併示寵私勉懷祗恪可¶
<pb:KR4d0020_WYG_024-13a>¶
　　贈太保中書令王曙元隨高貴可銀青光祿大夫¶
　　檢校國子祭酒兼監察御史武騎尉充教練使¶
　　制¶
敕某下元随高貴早繇家𨽻事予台臣屬茲終位之哀¶
軫以服勞之舊正名牙職攝寵朝階勉荷遺恩以終初¶
惠可¶
　　銀青光祿大夫檢校國子監祭酒知溪洞峽州軍¶
　　州事兼監察御史武騎尉舒通旻可加雲騎尉¶
<pb:KR4d0020_WYG_024-13b>¶
　　制¶
敕具官舒通旻邉種推豪世官内屬久祗疆事能禀朝¶
規屢全出徼之俘彌顯來王之節騰章自達疏賞攸宜¶
俾進勲名用光忠效可¶
　　熟户俞龍潘可銀青光禄大夫檢校國子監祭酒¶
　　兼監察御史武騎尉制¶
敕秦州永寧寨熟户俞龍潘乃父以祗服世勞奉承邉¶
畧奄遺緖業屬爾後昆繼軫淪亡次湏紹襲宜擢升于¶
<pb:KR4d0020_WYG_024-14a>¶
軍簿俾保訓于族人仍視官榮且謹吾圉可¶
　¶
　¶
　¶
　¶
　¶
　¶
　¶
<pb:KR4d0020_WYG_024-14b>¶
　¶
　¶
　¶
　¶
　¶
　¶
　¶
　元憲集巻二十四¶
