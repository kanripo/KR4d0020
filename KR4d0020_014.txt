# -*- mode: mandoku-view; -*-
#+TITLE: 元憲集
#+DATE: 2015-08-24 23:50:27.677634
#+PROPERTY: ID KR4d0020
#+PROPERTY: BASEEDITION WYG    
#+PROPERTY: JUAN 卷十四
<pb:KR4d0020_WYG_014-1a>¶
欽定四庫全書¶
　元憲集巻十四¶
　　　　　　　　　　　　宋　宋庠　撰¶
　五言絶句¶
　　坐池上看水偶成五絶句¶
氷解初分竇波平便泛舟岸花紅弔影沙鴨緑昻頭¶
漾漾通仙穴(源出/清濟)潺潺入故城晚來丘壑思併為一渠¶
聲¶
<pb:KR4d0020_WYG_014-1b>¶
短緑抽心草深紅半面花游魚知底事跳碎水中霞¶
已開臨水徑自作探花人岸桞何為者都盧欲占春(河/橋)¶
(不甚宜花/惟多美桞)¶
橋腳時依樹(多作/釣橋)階脣便作河初無心可洗誰作洗心¶
歌(㕔事為水所/環最為佳處)¶
　　次韻和呉侍郎錄夢英書¶
何年留妙蹟真賞日云踈不遇臨池鍳誰收壊壁書¶
　六言絶句¶
<pb:KR4d0020_WYG_014-2a>¶
　　撚鼻¶
一飢慣食腥腐三嗅不分臭香殘質心灰已乆末年鼻¶
壅何傷¶
　七言絶句¶
　　和呉侍郎曏號樂城居士今復職守陜臨岐自哂¶
　　二絶¶
竹圃雲齋謝病還更將禪號擬香山詔恩叙舊君何譲¶
從古英賢不得閒¶
<pb:KR4d0020_WYG_014-2b>¶
催拜連翩鳯詔飛樂城幽槩願相違高雲出岫雖無意¶
且待商巖作雨歸¶
　　擢第南歸道中早發¶
紫漢囘天斗柄横蕭蕭羸馬困遄征南歸晝繡恩偏厚¶
應有鄉人笑夜行¶
　　夜坐二首¶
紫垣疏舍拂霄霓官燭臺衾夜境凄况是顔生無飲分¶
小齋應免醉如泥¶
<pb:KR4d0020_WYG_014-3a>¶
省户沈沈奉祕齋通宵簫唱九天來如愚黙坐将何比¶
維斗虛名本不材¶
　　道次舂陵懐古二首¶
鬰鬰舂陵舊帝家黍離千古此興嗟蕭王何事為天子¶
本爱金吾與麗華¶
麗康遺壤亘荒途白水烟消拱木枯陌上停驂聊借問¶
帝鄉今有舊親無¶
　　被詔假軺傳詣闕¶
<pb:KR4d0020_WYG_014-3b>¶
輕郵千里給臺符暁月征驂上道初自比漢儒恩太渥¶
一生龔勝恨私車¶
　　初歸咸寕宅坐北齋作二首¶
桞市西頭最逺坊歸來先掃讀書堂閒園别有風流意¶
無限苔花上石牀¶
宴坐聊為適性埸徧開塵篋治縑緗偷閒須撰齋中録¶
道帙儒經各有房¶
　　因游東園奉寄交代張龍圖¶
<pb:KR4d0020_WYG_014-4a>¶
修篁緑水已成隂秀柏凌霜盡直㝷今日思人還爱樹¶
(竹木盡是/張公所植)歲寒顔色歲寒心¶
　　蔬食¶
退食西軒玩竺墳鵲爐烟細篆難分勞生未識心齋理¶
枉學顔徒不茹葷¶
　　榴花¶
誰取孤根植檻旁絳跗丹蘤鬭年芳驚飆莫損亭亭&KR0233;¶
百子先秋未有房¶
<pb:KR4d0020_WYG_014-4b>¶
　　晚坐北臺見新月¶
落霞殘日罷空楼月桂黄昏破客愁天上幸無封拜事¶
誰教蟾影曲如鉤¶
　　初止轂下車馬羸憊¶
九衢横騖徧驂騑暁日浮雲萬蓋迷借問東京朱伯厚¶
一車何苦日奔馳¶
　　初倅襄陽郡事感而自詠三首¶
平日少游思郡掾當年鄧禹志功曹如何一命聫州刺¶
<pb:KR4d0020_WYG_014-5a>¶
更冠靈&KR0280;贔屭鼇¶
詔版熏芝矞露濃千齡華旦此親逢平刑六百叨優秩¶
(漢廷尉平/六百石秩)已媿琅邪邴曼容¶
處世儒宮井臼貧偶懐銅刻逐觀賓漢家&KR0247;鬻盈千&KR0190;¶
卻用淄川牧豕人¶
　　春晚坐建隆寺北池亭上¶
城外東風巻落花更臨春水惜年華單車刺史無鐃吹¶
呌殺荒池兩部蛙(南方氣早春/末已蛙鳴)¶
<pb:KR4d0020_WYG_014-5b>¶
　　梁冀二首¶
狐尾單衣漢綬長歸來珍館看啼籹將軍幸有封侯力¶
忍使秦宮令太倉¶
外戚豪華善意錢折巾平幘映鳶肩支期一世惟偷寵¶
虛秉東京䟦扈權¶
　　題巢父井亭¶
箕嶺逃堯去不囘沈沈遺甃碧烟開亷泉譲水猶堪貴¶
何况㑹輕天下來¶
<pb:KR4d0020_WYG_014-6a>¶
　　黙記淮南王事¶
室餌初嘗謁帝晨宮中雞犬亦登真可憐南面稱孤貴¶
纔作仙家守厠人¶
班葛才華盡冠時如何褒貶兩參差八公竝號翀霄客¶
誰作當年詣吏辭(伍被即八/公之一)¶
二山仙藻鬰紛綸鴻寳于中祕術新他日鑄金多不效¶
餘災翻及獻方人¶
　　欲訪景升先寄¶
<pb:KR4d0020_WYG_014-6b>¶
隠廬早學蝸牛様講肆仍將馬隊鄰(陶潛有馬隊非講/肆之句余居東偏)¶
(皆騎營/所在)北望烏衣纔一曲擬携聫簡就書筠¶
　　歲暮北楼晚景¶
楼上人驚歲律殘魯郊齊壘有無間夕陽高鳥知何意¶
飛盡青冥不肯還¶
　　和呉侍郎見貺白蓮¶
田田香葉滿橋隂鏤玉仙葩照玉潯應恐天姿太明潔¶
淺紅微緑護芳心¶
<pb:KR4d0020_WYG_014-7a>¶
　　招希元對奕(佘棊品甚卑/故有末句)¶
咒木成盧非我事賭牛探炙亦何緣乗閒欲數紋楸路¶
借問何如葛稚川¶
　　適聞留臺侍郎獨游龍門屬府事牽鞅輒成短詩¶
　　奉寄¶
飛蓋遙聞上鑿龍白雲蒼靄暁楼鐘匏𤓰訟閣空南望¶
知到諸天第幾重¶
　　再葺流杯亭兼得今翰林胡學士舊記石刻移置¶
<pb:KR4d0020_WYG_014-7b>¶
　　坐隅郡人以為寵¶
重鑿瓊波弄酒船翠珉英藻更相鮮從兹春意無銷歇¶
長似山隂癸丑年¶
　　流杯亭(則天所臨幸/李嶠撰碑)¶
昔記神皇駐六龍横波簫鼓沸天中誰知一代繁華意¶
吹作菰蒲落日風¶
　　齋中讀書¶
藤篋紛披擁蠧筠日開黄巻代談賓一經皓首心非悔¶
<pb:KR4d0020_WYG_014-8a>¶
枉是無言對斵輪¶
　　入謁馬羸不進¶
上路傳呼萬轂流羸驂&KR0191;月五更愁城門爭道無因入¶
始恨車前欠八騶¶
　　惜白髪¶
暁鑑霜毛亂欲飄感衰懐壯兩無聊淵明雅思真高世¶
也解嘲人挿素標¶
　　再到小園見落花有感¶
<pb:KR4d0020_WYG_014-8b>¶
雨餘春色太怱怱已有殘英滿地紅先落後開應定分¶
一般遲日一般風¶
急雨前旬滯客筵羣葩何事亦翩翩風長日暖東君醉¶
無限宮娃失翠鈿¶
　　次韻和丁右丞因贈致政張少卿二首¶
幾年辭寵解華紳佛忍荘恬共嗇神嵗晏始知松柏茂¶
凌雲高節不關春¶
芝术新園御陌東飄然雲鶴此相從貴交亦有功成約¶
<pb:KR4d0020_WYG_014-9a>¶
(二卿嘗與余有/功成身退之約)林下他年或見容¶
　　和中丞晏尚書觀上御青城案警埸¶
崔嵬繪闕倚雲梯三疊鳴笳引夕鼙使範雄嚴天意悦¶
瑞氛斜日紫垣西(是曰登樓案警埸即/時開霽晚景甚和)¶
　　偶觀竹林七賢畫像¶
七子高風拂混茫丹青遺影尚琳琅山王偶爾兼榮遇¶
不得延年贈短章¶
　　次韻和石學士見寄十首¶
<pb:KR4d0020_WYG_014-9b>¶
&KR0377;懇嚢封避政均天恩從欲寵孤臣囘瞻始愧功名地¶
池有祥鵷閣有麟¶
路寢崔嵬敞九筵相儀曾識帝心䖍(明堂盛禮僕以禮/儀使贊引乗與)¶
漢家山委無窮瑞盡屬淵雲奏賦年¶
奉行漢事稽遺典陟配周詩講肇禋一世聲名皆帝力¶
請君鴻筆剰書筠(已上二篇來詩紀明堂之盛/因見虚節輒緣雅意為答)¶
分符懐鑰兩叨榮公退賓尊恨獨醒(余性不/飲酒)禊洛賞花¶
都未識歳寒空愛竹青青(褉飲賞花洛人所重余今夏/赴任未經此㑹恇土宜美竹)¶
<pb:KR4d0020_WYG_014-10a>¶
(徧于池檻此君之/好契余夙尚云)¶
隠几鈴齋咀道腴洛烟嵩靄徧神都時時更作書生詠¶
方信随何一腐儒¶
掉臂論交俗乆訛夫君高意遏頽波蕣華暮落松凌雪¶
借問凋芳較幾何¶
榮路徘徊力已疲保全恩惠劇春熈須知散櫟無庸日¶
方到羣材搆厦時¶
乆厠鸞鴻刷羽翰大都飛意倦須還周南日夕歸心動¶
<pb:KR4d0020_WYG_014-10b>¶
笙月飄風盡有山¶
親見仙科唱第時(君提第之日余以/學士為殿試考官)寵均宣室對神釐¶
(韻强輒借/為禧字)漢臺詔令方深厚好取名郎作訓辭(來詩有/敲扑薄)¶
(領之歎輒以/奉揚宣美)¶
老去勤勤念一丘已將身世上虛舟濟川善謔情雖厚¶
似&KR0029;清才惱白頭¶
　　碧蘆堂¶
寂寂虛堂一自幽紺梢蒼葉更臨流不須重畫滄浪境¶
<pb:KR4d0020_WYG_014-11a>¶
一片江天小様秋¶
　　故池¶
幾曲春淵逗碧塘翬檐沙版照波光多年不浴荀池鳳¶
戲鶩時時下夕陽¶
　　丁晉公故第東池上作¶
薛縣高臺已半傾碧波遺甃自盈盈池蛙不辨興亡意¶
猶學當年鼔吹聲¶
　　東園池上書所見五首¶
<pb:KR4d0020_WYG_014-11b>¶
茅棟山楹抱曲池(池上有堂號白/蓮棟宇朴野)孤懐終日此忘歸生¶
平方寸無機械庭下羣鷗且莫飛¶
春餘池圃似郊村(余夏&KR0004;領府事時花卉/已過池上寂然有野思)吏散斜暉半¶
府門燕雀不知爭底事啁啾言語到黄昏¶
堂下濺濺水欲周水清烟底見游鯈主人不是無芳餌¶
此意從來信直鈎¶
静岸無風斂夕霏田田香葉滿空池戱魚未必能知我¶
我自知魚最樂時¶
<pb:KR4d0020_WYG_014-12a>¶
雨洗神嵩紺黛凝中天鸞鶴恣飛騰更憐晚翠知人意¶
併入東楼第一層(東楼正望/嵩少諸&KR0280;)¶
　　漫成¶
二典勲華冠號榮燦然三代繼英聲如何孟子尊儒術¶
不肯臨篇信武成¶
　　漫成二絶¶
日日開門避寵呼舞驂飛蓋共虛徐晋人枉觧痊秦痔¶
只得君王五乗車¶
<pb:KR4d0020_WYG_014-12b>¶
代故由來足糾紛高才憂世强云云太宗不用長沙傳¶
虛使羣臣謚孝文¶
　　絶句¶
波環潁曲持竿石雲擁嵩巖鍊藥爐盡是他年歸隠計¶
更憑猿鶴作前驅(有薄田数頃在嵩潁之/間自鄭望之跂予耳)¶
　　次韻和呉侍郎和沖卿寄來詩二首¶
觧郡西歸疾有痊洛臺分籍養高賢逍遥莫道無推重¶
雲外傳呼拜表天¶
<pb:KR4d0020_WYG_014-13a>¶
暫息塵機不為年髙風聊借九區傳周聃漢朔誰能測¶
且作清時吏隱仙¶
　　時余不得預㑹戲成二韻(案此題上/有脱文)¶
筆陣談&KR0289;醉幕天遥知三俊共周旋據鞌舊將曽銷髀¶
不得行間左執鞭¶
　　和中丞晏尚書憶譙渦二首¶
縠浪如&KR0196;曲里深使旗齋舫此幽尋不知魚鳥思人否¶
曽費東山擁鼻吟¶
<pb:KR4d0020_WYG_014-13b>¶
沿緣緑篠無窮岸縈帯香荷幾曲溪可惜髙秋真賞地¶
夕陽殘月枉平西¶
　　冬至夜齋中不寐遥想郊丘盛禮二首¶
陽郊陪禮忽三年目想壇觚切絳&KR0196;今夕纖蘿還不動¶
百神應到紫宫前(寳元郊祀之夕風/月登霽今歲復爾)¶
兩扶天御陟圓丘(景祐寳元二郊余竝攝公/&KR0056;奉引乘輿开壇贊禮)璧月硃星¶
拂綵旒誰識從官興感夜卧聽寒柝宿揚州¶
　　人日¶
<pb:KR4d0020_WYG_014-14a>¶
陽律初囘七日春誰将靈品占佳辰&KR0866;金翦綵空迎福¶
無奈牛羊已勝人¶
　　游廣愛寺¶
鷲宇岧嶢軼翠霏清秋香火絶塵機心明更接真空辨¶
應有天花滿席飛¶
　　和伯仲尚書聞琵琶一絶¶
香撥檀槽奉客杯細音餘響碎瓊瑰只應强作弦中誤¶
且欲周郎一顧囘¶
<pb:KR4d0020_WYG_014-14b>¶
　　正月十日作¶
萬里春暉蕩暁空芳心何處不融融情餘兩鬢無情雪¶
最耐人間解凍風¶
偶隨和氣上層臺河裏風烟巳暗開空説虎牢天地險¶
不知春色過關來¶
　¶
　¶
　元憲集巻十四¶
